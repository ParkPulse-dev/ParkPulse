# תכנון רכיבים דינאמיים
<div dir="rtl" lang="he">
## מאפיינים מספריים

- **מכונית השחקן:**
  - מהירות מקסימלית: 7 קמ"ש
  - חדות סיבוב מקסימלית: 1.3
  - מסה: 0.1
  - האצה: 0.05
  - בלימה: 0.15
  - האטה: 0.1

  המספרים נקבעו על ידי play tests שלנו ושל שחקני ניסוי נוספים. המטרה היא לדמות נסיעה ריאליסטית ככל האפשר. מסת המכונית תוגדר בהמשך כשנתייחס להתנגשויות.

- **שעון:**
  בכל שלב מופיע זמן קצוב להחנות את הרכב, במידה ושני השחקנים לא מצליחים להחנות את הרכב בזמן הקצוב, המשחקון נגמר בתיקו. נחשב את המרחק ההתחלתי של המכונית מהחניה ונדרג את רמת הקושי של החניה, לפי שני הפרמטים האלה נקבע את הזמן הקצוב בכל שלב.

- **התנגשות:**
  נאפיין התנגשות בצורה כזאת שכאשר מכונית מתנגשת באובייקטים במגרש היא תחווה האטה/עצירה שנגדיר בהמשך. המספרים שנתחשב בהם יהיו מסת המכונית, סוג האובייקט בו התנגשה, המהירות היחסית בין שני האובייקטים. יאופיין בשלבים הבאים.

## מיקומים

- **חפצים עיקריים:**
  - המכונית
  - חניה/ות
  - מכשולי הדרך
  - משאבים

  **המכונית -** מיקום המכונית מושפע מכמה פרמטים, במקום ריאליסטי (למשל בנתיב מסוים על הכביש), לא ליד הרבה מכשולים כדי להתחיל את השלב בצורה חלקה, במרחק יחסית גדול מהחניה על מנת שיקח לשחקן זמן להגיע לחניה ובמיקום מעניין שמושפע את העין.

  **חניה -** מיקום החניה יהיה במקום ריאליסטי (ולא על נתיב נסיעה), בין מכשולים ומכוניות על מנת לאתגר את השחקן, ובמרחק גדול ממיקום ההתחלתי של השחקן.

  **מכשולים -** נמקם את מכשולי הדרך כך שיהיו מאוזנים בדרכים של שני השחקנים ולא נהווה יתרון לאחד מהם. לפי הגדרת קושי השלב בסולם שנגדיר מראש, נרכיב את המכשולים. הם יופיעו בכל רחבי המגרש, למעט בתוך החניה עצמה או חסימת הגישה אליה.

  **משאבים -** משאבים יקרים יותר, כלומר משאבים המהווים אימפקט גדול יותר על התוצאה, ימוקמו במיקומים מרוחקים יותר מהדרך הישירה לחניה. משאבים זולים יותר ימוקמו על הדרכים עצמן או קרוב אליהן.

## התנהגויות

- **התנגשות בין רכב השחקן לעצם סטטי:**
  בעת התנגשות הרכב, נבצע בדיקה לגבי כוח ההתנגשות. אם הכוח מספיק גדול, הרכב של השחקן יתפוצץ, והוא יהיה מנוע מלזוז למשך מספר רגעים, ויתחיל שוב מהמיקום ההתחלתי. אם הכוח אינו גדול, הוא יהיה מנוע מלזוז למשך מספר רגעים ונזיז אותו למיקום קרוב(כדי למנוע התנגשות חוזרת עם אותו עצם) אשר גם יחזיר אותו אחורה מעט.

- **התנגשות בין רכב השחקן לעצם דינאמי(לדוגמא רכב אחר המהווה מכשול):**
  בעת התנגשות הרכב, נבצע בדיקה לגבי כוח ההתנגשות. אם הכוח מספיק גדול, הרכב של השחקן יתפוצץ וגם העצם בו הוא יתנגש יתפוצץ, הוא יהיה מנוע מלזוז למשך מספר רגעים, ויתחיל שוב מהמיקום ההתחלתי. אם הכוח אינו גדול, הוא יהיה מנוע מלזוז למשך מספר רגעים, העצם השני יזוז מכוח ההתנגשות.

- **משאבים:**
  לאחר לקיחת(התנגשות) המשאב ע"י השחקן המשאב נעלם ונוצרת התנהגות מסוימת שתלויה במשאב. למשל אם השחקן לוקח את המשאב של הקפאת היריב, אז היריב לא יוכל לזוז כמה שניות, דבר שמקנה לו יתרון על היריב.

- **החניה:**
  כאשר שחקן מצליח לחנות בצורה מדוייקת בחניה לפני היריב הוא מוגדר כמנצח של המשחקון ונוסף לו ניקוד בהתאם.

## כלכלה

- **פנימית -** נגדיר כסף משחק, המיועד לקניית מכוניות מגניבות יותר המבדלות את השחקנים במגרש ומייחדות אותם(השיפורים הללו הם אינם שיפורים של יכולות המכונית אלא רק הויזואליות שלה). בכל משחקון, המנצח והמפסיד מרוויחים מספר מטבעות, כאשר המנצח מרוויח יותר באופן מובהק.

- **חיצונית -** נוסיף אפשרות לקנות כסף משחק, כך שאם לשחקן אין מספיק כסף משחק על מנת לקנות מכונית שהוא רוצה, הוא יכול לקנות בכסף אמיתי כסף של המשחק. נגדיר אירועים מיוחדים שתשלום בכסף אמיתי יקנה יתרון משמעותי היוביל לרווח רב יותר מאותו אירוע.

## מידע

נציג בחלק העליון של המסך את הניקוד המצטבר בכל המשחקונים עד כה של אותם שחקנים. השחקן יוכל לראות בזמן אמת את היריב המתמודד מולו באותו המגרש, כאשר נציג את היריב כמכונית שקופה יותר. נציג מיני מפה שתכיל את מיקומי השחקנים, מיקומי המשאבים ומיקום החניה. השחקן יקבל את המידע בצורה ויזואלית במסך. 
בחרנו את נקודת המבט של השחקן מלמעלה, כדי לחוות את משחק והחניה בצורה יותר כיפית, ניתן לראות הרבה יותר מידע מנקודת מבט זאת למשל ניתן לראות את השחקן היריב והמשאבים במגרש גם אם הם נמצאים מאחוריך. בנוסף יותר נוח לחנות מנקודת מבט כזאת.

## שליטה

השליטה היא שליטה ישירה ובזמן אמת. השחקן נע במרחב בעזרת כיוון החצים. בכל רגע נתון יכול השחקן לנוע ללא הגבלה, כל עוד הוא לא מתנגש בשום מכשול ולא מופעל עליו משאב.

## בחירות

הבחירות שהשחקן צריך לקבל תוך כדי המשחק הן האם לנסוע ישר לחניה או שעדיף לקחת משאב שיאט את היריב, בנוסף האם לנסוע בין מכשולים(ולהסתכן בהתנגשות בהם) כדי להגיע לחניה מהר יותר, או לנסוע דרך נתיב מסודר. בנוסף, כפי שהגדרנו התנגשות בין הרכב לעצמים דינאמיים אחרים, נותן אפשרות אסטרטגיה נוספת של פגיעה בעצמים כדי לחסום ולייצור מכשולים נוספים ליריב.
</div>
